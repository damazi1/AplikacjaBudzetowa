\chapter{Narzędzia i metodyka pracy}
W rozdziale przedstawiono zestaw narzędzi zastosowany podczas tworzenia aplikacji webowej. Opisane rozwiązania pozwoliły na efektywne tworzenie, testowanie i wdrażanie aplikacji.
\section{Narzędzia stosowane w procesie wytwarzania aplikacji webowej}
Stosowanie narzędzi usprawnia pracę programisty. Przykładowe narzędzia to: zintegrowane środowiska programistyczne (ang. \textit{Integrated Development Enviroment} --- IDE), systemy kontroli wersji, narzędzia wspomagające testowanie oraz konteneryzacje.
\subsection*{Środowiska programistyczne}
Każdy deweloper potrzebuje narzędzi, które pozwolą mu na edycję kodu źródłowego. Jednym z najpopularniejszych rozwiązań są zintegrowane środowiska programistyczne, które składają się z edytora kodu, kompilatora lub interpretera oraz debuggera. W projekcie zostały wykorzystane takie edytory jak: Intellij IDEA Ultimate oraz WebStorm. Oba te narzędzia zostały wydane przez producenta oprogramowania JetBrains. 
\subsection*{System kontroli wersji}
System kontroli wersji to jedna z najważniejszych rzeczy podczas tworzenia dowolnej aplikacji. Oprogramowanie służące do obsługi kontroli wersji nazywa się Git. Pozwala na tworzenie lokalnych lub zdalnych repozytoriów do których zapisywane są zmiany w projekcie poprzez polecenie \texttt{commit}. W dowolnym momencie możemy śledzić modyfikacje plików lub powrócić do wcześniejszej wersji projektu przy pomocy komendy \texttt{rollback}. Aby przesłać zmiany do zdalnego repozytorium na stronie trzeciej (np.: github, bitbucket), należy wykorzystać opcję \texttt{push}, natomiast pobranie wymaga operacji \texttt{pull}. 

Git umożliwia również pracę w grupach dzięki systemowi tworzenia gałęzi (ang. \textit{branches}), które pozwalają na równoległą prace całego zespołu. Zakończone części kodu mogą być scalone poleceniem \texttt{merge} z główną gałęzią.
\subsection*{Testowanie komunikacji}
W celu sprawdzenia komunikacji wykorzystuje się narzędzie Postman, które umożliwia wysyłanie żądań HTTP do serwera i sprawdzanie otrzymanych odpowiedzi. Pozwala to na weryfikację punktów końcowych aplikacji. Narzędzie to daje możliwość tworzenia kolekcji z zapytaniami, które można używać wielokrotnie bez konieczności ponownego tworzenia zapytań wraz z danymi. Posiada również możliwość zapisywania ciasteczek.

\subsection*{Konteneryzacja}
Możliwość pracy na różnych urządzeniach bez konieczności instalowania oprogramowania jest ciekawą perspektywą dla każdego dewelopera. Umożliwia to narzędzie Docker, którego głównym elementem jest silnik (ang. \textit{Docker Engine}) działający w formie usługi. Pozwala na budowanie, uruchamianie i zarządzanie kontenerami. Środowisko umożliwia tworzenie obrazów na bazie których powstają izolowane środowiska do wykonywania konkretnych zadań. Narzędzie pozwala na konteneryzacje zaawansowanych projektów, korzystające z wielu usług, dzięki plikowi \texttt{docker-compose.yml}, w którym definiuje się zależności między kontenerami, konfigurację sieci oraz woluminy.

\subsection*{Testowanie oprogramowania}
Testy jednostkowe są wykonywane przy pomocy biblioteki JUnit w wersji 5, która oferuje możliwość tworzenia testów parametryzowanych oraz narzędzie Mockito, które umożliwia tworzenie wirtualnych repozytoriów i klas. Najważniejsze dane, które należy sprawdzać w testach to wartości graniczne, puste ciągi lub wartości null. Testy są wykonywane przed uruchomieniem aplikacji, dla wszystkich plików, których nazwa kończy się na test. W przypadku gdy jakiś test zakończy się niepowodzenie zostanie wyświetlona stosowana informacja na ten temat.

